# آشنایی با ایجاد مبتنی بر رفتار (Behavior Driven Development)
این پوشه به منظور آشنایی شما با یکی از روش‌های نوین ایجاد نرم افزار، موسوم به روش ایجاد مبتنی بر رفتار ارائه شده است. در این صفحه، شما در زمانی کوتاه می‌توانید با این رویکرد آشنا شده و از آن استفاده کنید. برای بهره مندی بهتر، به ترتیب پیشنهادی اقدام به بررسی مطالب بفرمایید.
## مقدمه
عدم درک صحیح از نیازمندی‌های مشتری، یکی از مشکلاتی است که مهندسین نرم‌افزار با آن مواجه هستند؛ به طوری که در پایان تحویل، معمولا مشتریان با محصولاتی مواجه می‌شوند که با نیازمندی اصلی شان تفاوت‌هایی بنیادین دارد.
روش ایجاد مبتنی بر رفتار (Behaviour Driven Development) یکی از مشتقات روش ایجاد مبتنی بر آزمون (Test Driven Development) است که به درک بهتر نیازمندی مشتریان کمک می‌کند. در رویکرد ایجاد مبتنی بر رفتار، تمرکز بر روی رفتار برنامه از زاویه‌ی نگاه ذی نفعان آن است.

# نقشه‌ی راه
در ادامه می‌توانید به ترتیب به بررسی منابع زیر بپردازید.
## گام اول : مشاهده فیلم
در این فیلم (
[جهت مشاهده کلیک کنید](https://www.aparat.com/v/JbrTx?playlist=4885765)
)
به بیان و مرور اجمالی این رویکرد ایجاد نرم‌افزار پرداخته شده‌است و در آن، یک مثال با استفاده از یکی از ابزارهای معروف آن (ابزار Cucumber) ارائه شده‌است.

## گام دوم : بررسی مثال‌های مطرح شده در فیلم
همزمان با مشاهده‌ی فیلم، سعی کنید مثال داده شده را در فیلم نیز دنبال کنید. مثال‌های مربوطه در فایل‌های همین صفحه قابل دریافت است.

## گام سوم (اختیاری) : بررسی کتاب BDD in Action
در صورت تمایل، می‌توانید جهت تعمیق یادگیری خود به کتاب BDD in Action که در همین صفحه قرار دارد نیز مراجعه فرمایید.
