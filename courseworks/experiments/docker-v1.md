به نام خدا

# استقرار یک نرم افزار با معماری MicroService به کمک Docker

## اهداف 
- آشنایی دانشجویان با الگوی معماری Microservice
- آشنایی دانشجویان با Dockerise کردن سرویس‌های مختلف یک نرم‌افزار

## نیازمندی‌ها
- آشنایی اولیه با Linux
- آشنایی با مقدمات شبکه و ارتباط‌ بین نرم‌افزار‌ها

## ابزارهای مورد استفاده
- یک سیستم که بر روی آن Docker نصب شده باشد یا استفاده از ابزار‌های رایگان آزمایش داکر مانند [این](https://labs.play-with-docker.com).

## منابع آموزشی
- [فیلم آموزشی](https://aparat.com/v/FQubj)
- [سایت آشنایی با معماری Microservice](https://microservices.io/)

## روال انجام آزمایش
یک RESTful API را در نظر بگیرید که یک عملیات CRUD ساده را ارائه می‌دهد، از قابلیت load balancing پشتیبانی می‌کند و سرویس‌های backend آن یک پایگاه‌داده‌ی مشترک دارند. این سامانه را با معماری Microservice ایجاد و به وسیله‌ی Docker و Docker-Compose مستقر کنید. در زیر طرح کلی این سامانه را مشاهده می‌کنید:
![image](https://github.com/ssc-public/Software-Engineering-Lab/assets/45389673/1011dfcf-941f-4fc0-835f-197ab7b6664b)


علاوه بر آن به نکات زیر نیز توجه کنید:
1. برای تمامی سرویس‌هایی که ایجاد کرده‌اید، Dockerfile تهیه کنید. می‌توانید از image های آماده نیز استفاده کنید.
2. با کمک Docker Compose، تمامی Dockerfile ها را build و اجرا نمایید.
3. دستورات زیر را اجرا کنید. وجودِ image ها و container های مربوط به سرویس‌های خود در خروجی آن‌ها را نشان دهید:
- `docker container ls`
- `docker image ls`
5. در مرورگر، Postman یا نرم‌افزار‌ی مشابه، اجرای موفقیت‌آمیز سامانه‌ی ایجاد‌شده را نشان دهید.
6. با کمک شما فروش شرکت زیاد شده و از این رو فشار روی سرویس backend در حال افزایش است. خوشبختانه هنوز پایگاه‌داده می‌تواند فشار این حجم از مشتریان را تحمل کند. تغییرات کمینه‌ای را انجام دهید تا فشار روی سرویس‌های backend را کنترل کند.

از مراحل بالا تصویر تهیه کنید و در گزارش بیاورید. گزارش خود را داخل فایل README.md پروژه بنویسید. هم‌چنین تمامی سرویس‌هایی را که ایجاد کرده‌اید، داخل پروژه قرار دهید.

## پرسش‌ها
1. مفهوم stateless به چه معناست؟ ما چه استفاده‌ای از این مفهوم در آزمایش خود کرده‌ایم؟

پاسخ پرسش‌های بالا را هم در ادامه‌ی فایل README بنویسید.

## نحوه ارسال پروژه
آدرس مخزن پروژه خود را ارسال کنید. توجه کنید که مخزن شما عمومی (public) باشد.
